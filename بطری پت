بطری پت
 بطری پت چیست؟
بطری پت pet یا همان پلی اتیلن ترفتالات یکی از مشتقات پلیمری (گرما-پلاستیک)  می باشد. این بطری ها بیشتر برای آب های معدنی و یا نوشیدنی ها (نوشیدنی های گازدار و غیرگازدار) تولید و مورد استفاده قرار می گیرند. تفاوت این نوع از ماده و این نوع از بطری ها،  با  دیگر مواد پلاستیکی ، سازگار بودن آن با بدن انسان است.رمصرف این مواد ، بوییدن و لمس کردن وسایل تولید شده با این مواد برای انسان ها ضرری نداشته و از این رو از آن ها در بسته بندی ها و صنایع خوراکی به وفور استفاده می شود.ساخت بطری های پت نسبت به ساخت سایر محصولات آن رایج تر و متدوال تر است اما پت ها انواع مختلفی دارند که ما در ادامه انواع پت را بررسی می کنیم.در ایران از این پلیمر بیشتر برای ساخت و تولید انواع بطری  پت، نظیر بطری های آب آشامیدنی استفاده می گردد.
صنایع استفاده کننده از پت
✔ پلی اتیلن ترفتالات در صنعت نساجی: این ماده در صنعت نساجی با نام و عنوان پلی استر شناخته می شود.در گذشته نوع دیگری از پت با نام pet-p در صنعت پوشاک مورد استفاده قرار می گرفت که استفاده از آن امروزه متوقف گردیده.
✔ در صنعت بسته بندی و مواد غذایی: این ماده در صنعت بسته بندی و غذایی با عنوان pet و یا رزین pet یاد می شود.  از این پلیمر برای تولید انواع بطری ها ، انواع بسته بندی آب معدنی ، نوشابه ها، نوشیدنی ها ، بسته بندی برای روغن ها ، بسته بندی برای مواد و وسایل بهداشتی و دارویی و آرایشی استفاده می شود.
نشانه های بطری پت مرغوب چیست؟

شناسایی بطری پت مرغوب به صورت تخصصی و کاملاً دقیق، کار ساده‌ای نیست و به دانش و شناخت کافی نیاز دارد. اما در واقع حتی عامه مردم نیز از روی شکل و برخی خصوصیات ظاهری می‌توانند به طور نسبی متوجه کیفیت آن شوند. برخی نشانه‌ها مانند سطح مناسب شفافیت یا قدرت کافی در برابر کشش، برخی از خصوصیاتی هستند که مشتریان عادی و آماتور نیز به‌سادگی آن‌ها را درک می‌کنند. اما به هر حال اکنون قصد داریم تا با مروری بر اصلی‌ترین خصوصیات بطری پت مرغوب، در رسیدن به یک شناخت نسبتاً تخصصی، کمک کنیم. فراموش نکنید تخصص و دانش در این حوزه، امری نیست که صرفاً با یک یادداشت بدست آید و این صرفاً تلاشی برای معرفی بهتر خصوصیات بطری‌های پت است.
سهولت و نبود ایراد در بسته شدن درب بطری‌های پت
اولین چیزی که خودنمایی می‌کند، کیفیت گردن، رزوه‌ها و شیوه بسته شدن درب بطری است. بسیار مهم است که شکل گردنه بطری پت انتخابی ضمن اینکه با نیازمندی‌های شما متناسب است، استاندارد و صحیح باشد. به نحوی که در بستن آن دچار چالش یا درگیری نشده و در باز کردن هم مشکلی نداشته باشید. این در حالی است که باید نفوذناپذیری و در اصطلاح کیپ بودن آن نیز قابل احراز باشد. فراموش نکنید که یکی از معیارهای بسته‌بندی بهداشتی و حفظ کیفیت مایعات، چه نوشیدنی و خوراکی، چه دارویی و صنعتی، همین فیکس و درست بودن درب بطری است. گاهاً در مراحل تولید پت پریفرم یا در باد کردن مشکل ایجاد شده و شکل دهانه از حالت استاندارد خارج می‌شود، پس باید این بخش را به دقت بررسی کرد.
استحکام و سفتی کافی
بطری پت مرغوب، نه زیاد سفت و غیرقابل انعطاف است و نه به‌سادگی مچاله خواهد شد؛ به‌عبارتی باید استحکام و سفتی مناسبی داشته باشد. اگر میزان استحکام و سفتی بیش از حد معمول باشد، بدنه در اصطلاح خشک بوده و شکننده خواهد شد. این بدان معنی است که در مراحل دپو، انبار و عرضه، به‌سادگی دچار شکستگی و آسیب شده و نمی‌تواند از محتویات خود مراقبت کند. از سوی دیگر اگر استحکام و سفتی پایین باشد، بطری بسیار نرم شده، حالت ژله‌ای پیدا می‌کند و در مواقع مختلفی یا در حمل یا در دستان مشتری، حمایت کافی را از محتویات نخواهد داشت. اساساً یکی از مزایای بطری پت نسبت به بطری (PBT) همین حد مناسب استحکام و سفتی در آن است.
وزن پایین و سهولت در جابجایی
بطری پت مرغوب در عین استحکام مناسب، وزن بالایی نیز ندارد. سبک بودن یکی از برتری‌ها و ویژگی‌های برجسته بطری‌های پت است که نباید از آن بی‌بهره بود. بالا بودن وزن بطری پلاستیکی، علاوه بر اینکه نشان از ایراد در فرآیند تولید بوده و نوعی عدم توازن در قالب‌گیری پت پریفرم یا باد کردن آن را به رخ می‌کشد، در مراحل حمل و نقل و توزیع محصولات نیز به یک چالش تبدیل خواهد شد.
سد رطوبتی مناسب و نفوذناپذیری در برابر گازها
نفوذناپذیری بطری پت مرغوب، از طریق بدنه نیز باید چک شود. بدیهی است که بدنه نباید دارای منافذ حتی جزئی و بسیار ریز هم باشد. گاهاً ممکن است منافذ بسیار ریز و با چشم غیرمسلح قابل دیدن نباشند. به همین خاطر نیاز است که با دقت بالایی ضخامت بخش‌های مختلف بدنه بررسی شود. گاهاً برخی سطوح از پوسته بطری در حال حاضر دچار سوراخی نبوده یا منفذی ندارند اما بسیار نازک شده و مستعد ایجاد سوراخ هستند. از این جهت باید به دقت تمام سطح بدنه بررسی شده و از استاندارد بودن ضخامت در نواحی مختلف اطمینان حاصل کنید.

